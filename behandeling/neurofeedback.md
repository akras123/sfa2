---
tags:
  - behandeling
parent: /behandeling/
layout: page-with-menu
title: Neurofeedback
published: true
noindex: false
sitemap: true
permalink: /behandeling/neurofeedback/
taal: nl
---

## Wat is Neurofeedback?

Neurofeedback is een behandelmethode voor de hersenen, waarbij iemand kan leren om controle te krijgen over zijn/haar hersengolven.

Neurofeedback is gebaseerd op de principes van operante conditionering. Operante conditionering is een techniek waarbij gedrag wordt beïnvloed door middel van beloning en straf. In het geval van neurofeedback wil men de hersengolven beïnvloeden door tijdens de behandeling een beloning te geven aan de hersenen (bijvoorbeeld door middel van een geluidje of filmpje) elke keer als de hersengolven het gewenste patroon laten zien.

## Het lichaam streeft naar balans

Het lichaam functioneert optimaal, wanneer het in balans is. Vele psychische en fysieke aandoeningen ontstaan door een onbalans in verschillende lichaamssystemen. Meestal bestaan de eerste symptomen uit vage klachten, waar door de traditionele geneeskunde geen adequate diagnose voor wordt gesteld. Dit kan leiden tot een kettingreactie van aandoeningen. Het is belangrijk niet alleen de symptomen maar ook de bron van de aandoeningen te vinden en aan te pakken.

## Zenuwgas is een neurotoxine...

En kan ervoor zorgen dat je hersenen niet meer optimaal functioneren. Het lijkt alsof er andere "pathways" gebruikt worden. Deze andere "pathways" kunnen zeer verstorend werken. Klachten als vergeetachtigheid, moeite met cijfers en rekenen, focus kunnen hierdoor optreden. Met een "quality EEG" wordt direct in kaart gebracht welke delen van je hersenen ontregeld zijn. 

## De behandeling

Aan de hand van een Quality EEG, de nulmeting, wordt een "trainingsprogramma" voor je hersenen opgesteld. Na een x-aantal behandelingen wordt er weer een Quality EEG gemaakt om het proces te evalueren.  

> "Het effect van de eerste serie behandelingen met Neurofeedback zal ik nooit meer vergeten. Na de behandeling ging ik naar een winkelcentrum en bleef daar plotsklaps stilstaan, ineens zag ik weer wat er in mijn omgeving gebeurde. Ik kon al tijden niet mee met het tempo, bij mij kwamen er maar 2 bits per seconde binnen...als een trage film die ook nog eens een paar minuten achterliep met de werkelijkheid...en ineens in dat winkelcentrum, klopte de film weer. Dat geeft de burger moed!"
