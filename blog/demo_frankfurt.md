---
title: Demonstratie Frankfurt
layout: page
illustratie: null
parent: /blog/
published: true
tag: demo_frankfurt
taal: nl
---

![foto _demo_FRA_april_2017.jpg]({{site.baseurl}}/assets/img/foto _demo_FRA_april_2017.jpg)

Vrijdag 28 april jl. liep Stichting Fly Aware mee in een demonstratie tegen Verontreinigde Cabine- en Cockpitlucht op Frankfurt International Airport. Deze demonstratie werd georganiseerd door het IVU e.V. (Internationaler Verein für Umwelterkrankte.  

Het doel van de demonstratie was om dit probleem onder de aandacht te brengen van passagiers, publiek en politiek. Een prima georganiseerde, keurig verlopen demonstratie onder politiebegeleiding. Vanuit Engeland was de oprichter van de Aerotoxic Acssociation, John Hoyte overgekomen. Talrijke, zeer indrukwekkende speeches werden gehouden door stewards, stewardessen en piloten, die inmiddels dusdanige klachten ondervinden, dat zijn hun werk niet meer kunnen uitvoeren en soms zelfs niet meer zelfstandig voor hun gezin kunnen zorgen.  

Ook kwamen wij in contact met enkele (nog) gezonde Nederlandse collega’s, die uit solidariteit voor de zieke collega’s meeliepen in de demonstratie. Het bewustzijn is groot....”Morgen kan ik aan de beurt zijn”, sprak een van de Nederlandse piloten van Lufthansa. Een Nederlandse stewardess vroeg aan Dr. John Midavaine, waar zij kon laten vastleggen dat zij na haar overlijden autopsie wenst. Dit ten behoeve van verder onderzoek naar Aerotoxic Syndrome.  

Zonder verder onderzoek blijven we nog generaties lang worstelen met het huidig probleem en blijven er nieuwe slachtoffers bij komen.  

In Duitsland worden nu ook de vakbonden actief! Organiseerde op 28 maart jl. de UFO (Unabhängige Flugbegleiter Organisation) de eerste demonstratie op Frankfurt International Airport, op 14 juli organiseerde Ver.di (Vereinte Dienstleistung Gewerkschaft) Hessen, gelijktijdig op Frankfurt International Airport en München Airport een volgende demonstratie. Op 4 september vindt er weer een demonstratie plaats, in Berlijn.  

“Information is the key to your health”, blijkt maar weer uit onze slogan.

![Foto_demo_MUC_juli_2017.jpg]({{site.baseurl}}/assets/img/Foto_demo_MUC_juli_2017.jpg) ![foto_demo_FRA_juli_2017.jpg]({{site.baseurl}}/assets/img/foto_demo_FRA_juli_2017.jpg)
