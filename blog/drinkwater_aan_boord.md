---
title: Drinkwater aan boord van vliegtuigen
layout: page
illustratie: null
parent: /blog/
published: true
tag: drinkwater_aan_boord
taal: nl
---

![Glas_water.png]({{site.baseurl}}/assets/img/Glas_water.png)  

De kwaliteit van het drinkwater aan boord van vliegtuigen is regelmatig onderwerp van discussie. De meeste zorg lijkt de aanwezigheid van (bv. E-coli) bacteriën te baren, naast schimmel- en algengroei in de voorraadtanks en leidingen aan boord.   

Luchtvaartmaatschappijen verzekeren steevast dat het drinkwater aan boord veilig is om te drinken en onderworpen wordt aan diverse kwaliteitscontroles, maar ze zijn beduidend minder scheutig met informatie over de tijd die verloopt tussen grondige schoonmaakbeurten van tanks en leidingen. Wel worden er diverse chemicaliën aan het water toegevoegd om schimmels en bacteriën te doden, waaronder Chloorverbindingen. Het is dan ook niet zo vreemd dat met name een kopje thee aan boord een behoorlijke bijsmaak heeft. Voor koffie geldt dat ook, zij het in mindere mate doordat koffie zelf een meer overheersende smaak heeft dan thee. Het is dan ook niet voor niets dat veel cabine bemanningsleden voor zichzelf uitsluitend flessenwater gebruiken om thee te maken...  

Enkele citaten van het internet:  
“Uit een Amerikaans onderzoek uit 2009 blijkt dat bij een op de zeven vliegtuigen het drinkwater besmet is met E. coli. Deze bacterie is een belangrijke veroorzaker van voedselvergiftiging. De bewering dat je moet oppassen bij het drinken van water in het vliegtuig is dus zeker niet ongegrond.”  
(Bron: de Telegraaf, 2014)  
“Meervoudig onderzoek wees uit dat het vliegtuigwater vol bacteriën zit. Het is zelfs bevestigd door de Environmental Protection Agency en the Wall Street Journal. En als het water niet schoon is, dan geldt dat ook voor de koffie. Gewoon een flesje bestellen, of een blikje cola, dan heb je van die bacteriën sowieso geen last.”  
(Bron: Amayzine)  

Klik voor meer info op de volgende links:  
[Artikel in Newsmonkeys](http://newsmonkey.be/article/24652)  
[Artikel in Businessinsider](http://www.businessinsider.com/airplane-tap-water-tainted-epa-faa-fda-flight-attendants-avoid-study-video-2017-2?international=true&r=US&IR=T)  

Een andere (wellicht minder bekende) reden waarom het gebruik van drinkwater aan boord niet aan te bevelen is, is het feit dat de watertanks zich in het vrachtruim onder de passagierscabine bevinden. Om het water naar de tappunten in de cabine te brengen wordt echter geen gebruik gemaakt van bv een elektrische pomp. In plaats daarvan wordt het hele systeem onder druk gezet met behulp van... Bleed Air! Dit is een goedkope en effectieve manier, waar echter wel een groot bezwaar aan kleeft: deze lucht komt, net als de lucht van de airco, rechtstreeks en ongefilterd van de motoren (behalve bij de B787) en is dus altijd verontreinigd met o.a. oliedampen. Het water dat u aan boord drinkt zit vaak behoorlijk lang in de tanks voor het gebruikt wordt, en is dus ook continu in direct contact met deze vervuilde lucht.  

Iemand nog een kopje koffie?...
