---
title: 'Filterkeuze, ervaringen van Narda'
layout: page
illustratie: null
parent: /blog/
published: true
tag: filters
taal: nl
---

![Fotolia safety first.jpg]({{site.baseurl}}/assets/img/Fotolia_safety_first.jpg)  

Een van de uitdagingen met het vliegen is om geen schadelijke stoffen in te ademen. Op dit moment vliegen werkelijk de onderzoeken om je oren. Afhankelijk van de “onafhankelijkheid” van de onderzoekers zijn er wel of nauwelijks meetbare giftige stoffen aangetroffen in de metingen. Op de website zijn een aantal van deze onderzoeken te vinden.  

Om heel eerlijk te zijn, bij enige twijfel kies ik voor mijn gezondheid. Rollebollende onderzoekers en andere gerelateerde organisaties ten spijt, ik ben degene die de gevolgen van eventueel vervuilde lucht draagt en aangezien ik nu op de hoogte ben van dit fenomeen tref ik maatregelen om intoxicatie te voorkomen.  

Dit op zich is al een zoektocht. De lucht in de cabine en cockpit is ongefilterde bleed air van de motoren. Het ligt dan ook in de lijn der verwachtingen dat de vingerprint van de olie in deze lucht zit, daarnaast slijten de motoren bij iedere cycle die ze maken, dat betekent dat er ook zware metalen en andersoortige legeringen aanwezig zullen zijn. Hoe is dit uit de lucht te filteren?  

In het Aerotoxische circuit circuleren tal van filters. Wat is nu een filter dat afdoende is om veilig de lucht in het vliegtuig te kunnen inademen? In samenwerking met het KUDZU laboratorium in Straatsburg, Safety Experts Van de Putte Medical Nederland en Jan van Woerkum (Jan is een filter aan het ontwikkelen, waar ook Michel Mulder mede betrokken is geweest) ben ik aan het brainstormen over een goed, functioneel filter.  

Een filter zal uit 4 delen moeten bestaan:
1. Absorptie. De absorptie-laag is gemaakt van actieve kool. Actieve kool is
in staat om onder andere, de organische fosfaten te binden;
2. Hepa. Komt er in het kort op neer dat de bleedair recycleert met
(afhankelijk van het vliegtuigtype) frisse buitenlucht. Het hepa filter deel is nodig om de, in de recyclerende lucht schadelijke micro-organismen uit te filteren. Doordat de lucht meerdere keren door de cabine gaat en dus ook meerdere keren in en uitgeademd wordt, zullen er tal van organismen aan de lucht worden toegevoegd;
3. Aerosol. In de bleedair zal de verbrande olie deels in druppel vorm aanwezig zijn;
4. Gas. Het gas deel spreekt voor zich.  

Eisen die er gesteld moeten worden aan een filter:  
• Een filter moet een goede pasvorm hebben. Het zogenaamde lekken van
lucht zal er voor zorgen dat er ongefilterde lucht wordt ingeademd, door
een goede pasvorm zal dit lekken worden tegengegaan  
• Comfortabel om voor langere tijd doorheen te ademen  
• Indicator wanneer het filter vol is of het masker vervangen dient te
worden.  

Wat zijn op dit moment de opties.  

1: Een FFP3 filter.  
![UVEX FFP 3 masker.png]({{site.baseurl}}/assets/img/UVEX FFP 3 masker.png)  
Er wordt veel gesproken over de FFP3 filters. Dit zijn stofkapjes met meerdere toepassingsmogelijkheden. Let goed op de toepassingen van het specifieke FFP3 filter! Ze zijn er in tal van prijsklassen en kwaliteiten.  

Voordeel: makkelijk mee te nemen en de aanschaf kosten liggen tussen de €10 en €25 per masker. Online te bestellen.  
Nadeel: beperkte pasvorm en warm tijdens het gebruik. Beperkte bescherming tegen toxines. Tijdens eten en drinken zal het masker afgezet moeten worden en is de ingeademde lucht ongefilterd.  

2: Half gelaatsgasmasker met een P3/A2 kwalificatie.
![mask halfgelaat narda.jpeg]({{site.baseurl}}/assets/img/mask halfgelaat narda.jpeg)

Voordeel: goede bescherming tegen gevaarlijke stoffen, zoals omschreven in de 4 eisen van een masker. Betaalbaar voor de mate van bescherming, aanschafkosten tussen €100,- en €200,-.  
Nadeel: het is een zwaar filter, oncomfortabel en er dient actief in en uitgeademd te worden. Dit is voor een korte vlucht acceptabel, bij langere vluchten te vermoeiend. Ons ademhalingsstelsel is niet voorzien op een actieve uitademing. Ook hier tijdens het nuttigen van een maaltijd of drinken dient het masker afgezet te worden.  

3: Cleanspace2 met een half gelaatsmasker.
![mask clean space 2 Narda.jpeg]({{site.baseurl}}/assets/img/mask clean space 2 Narda.jpeg)

Voordeel: het uitademen wordt actief ondersteunt door een ventilatortje. Het ademen gaat heel soepel en dit is voor langere tijd vol te houden. Het filter gedeelte zit in de nek. Dit heeft als voordeel dat je geen zwaar filter aan het half gelaatsmasker hebt hangen.  
Nadeel: het filter hangt nu aan je nek en is ongeveer 10 cm dik. Dit betekent dat het zitten in een stoel bemoeilijkt wordt. Je zal met een kussen tussen de rug en stoel moeten zitten, om de ruimte voor het filter te creëren. Dit is niet comfortabel op lange vluchten, zeker niet als je wil slapen. De kosten van een cleanspace2 is boven de €1.000,-.  

De hierboven genoemde opties heb ik inmiddels allemaal uitgetest. Voor de korte vluchten werkt een half gelaatsgasmasker voor mij het beste. Verre van ideaal, maar beter dan niets. De Cleanspace2, hoe goed het apparaat ook is, heb ik echter maar een klein uurtje op kunnen houden tijdens de vlucht. Doordat ik oncomfortabel zat en ik last kreeg van “hotspots” op mijn gezicht door het masker en het gewicht van het filter.  

Ik twijfel zelf over de functionaliteit van de FFP3 filters. Als ik een gasmasker gebruik en tijdens de vlucht de cabine lucht ruik, dan ruik ik ozon en een “te frisse buitenlucht” geur. Dit is normaal gezien niet waar te nemen, omdat de organische fosfaten de geur organen verlammen. Als ik een FFP3 filter gebruik tijdens de vlucht en deze afzet dan ruik ik geen ozon, wat betekent dit? Dat de organische fosfaten door het masker komen? Of omdat het masker niet goed heeft afgedicht?  

Met Safety Experts Van de Putte Medical ben ik aan het brainstormen over een ander device. Ondertussen zijn er ook ontwikkelingen met een neusbrilletje en een filter aan de broekriem. Dat zijn mooie ontwikkelingen! Ik hoop dat ik ze snel kan gaan uittesten op een van mijn volgende vluchten.  

Maar voor nu...druk aan het ontgiften met het behandelprotocol van Raymedy, met het gebruiken van het supplement MSM en door veel te slapen...!!!
