---
title: Vervuilde lucht in vliegtuigen
layout: page-with-menu
parent: /informatie/
published: true
taal: nl
---



## Bleed Air

Het airconditioningsysteem van een vliegtuig betrekt zijn verse lucht uit het voorste deel van de motoren, de compressoren. De afdichting in de lagers (labyrinth afdichting) laat regelmatig enige olielekkage toe, met name bij grote veranderingen in "power setting" (bv. bij de start, de klim en de daling). Dit gebeurt zelfs bij een perfect onderhouden motor! Het gevolg is dat rook en verbrande/oververhitte oliedampen via het airconditioningsysteem in de cabine en cockpit kunnen doordringen. Tijdens een zgn. Fume Event komen er nog veel meer oliedampen vrij.

De vervuilde lucht aan boord van vliegtuigen vormt een ernstige bedreiging voor de gezondheid van bemanning en passagiers.

<div class="embed-responsive embed-responsive-16by9">
  <iframe width="560" height="315" src="https://www.youtube.com/embed/ETRZDsgjEvE" frameborder="0" allowfullscreen class="embed-responsive-item"></iframe>
</div>

Bij bemanningsleden wordt regelmatig een divers patroon van gezondheidsklachten aangetroffen. Met name na fume events, waarbij stank ("natte hond" of "vuile sokken" lucht) en rook in de cabine optreden als gevolg van olielekkages in het Bleed Air systeem. De acute symptomen bij ernstige fume events vertonen veel overeenkomsten met de symptomen die optreden na blootstelling aan koolmonoxide, formaldehyde en soortgelijke stoffen. Dezelfde symptomen komen ook voor na langdurige blootstelling aan lage concentraties van deze vervuilde lucht.

## Organische Fosfaten

Het organofosfaat tricresylfosfaat (TCP) en isomeren die voorkomen in verbrande olie, veroorzaken chronische problemen voor het centraal zenuwstelsel in het menselijk lichaam. Dit kan ernstige gezondheidsproblemen veroorzaken, die met name tot uiting komen in de motoriek, de geheugenfunctie en de co√∂rdinatie.
